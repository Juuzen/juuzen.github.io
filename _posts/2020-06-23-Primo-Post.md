---
title: Perché questo blog?
published: true
---

Ciao. Se stai leggendo questo post, vi sono diverse possibili ragioni:

- Ti ho passato questo link e stai spulciando ciò che c'è sul blog;
- Vieni dal futuro e hai visto uno dei miei post, ed ora stai leggendo un po' tutti gli altri post;

In ogni caso, non farti problemi.
Io sono Michele, e ho deciso di aprire questo blog per delle semplici ragioni. Volevo avere un posto dove poter raccogliere link e procedure per lo sviluppo web (al momento in cui scrivo questo post, prevalentemente HTML, CSS e JavaScript). Ho approfittato della possibilità offerta da Github Pages per poter mettere su una pagina statica e l'ho colta al volo.

Il mondo dell'informatica mi ha sempre affascinato ma l'ho sempre visto troppo distante dai miei interessi. Sembra strano da dirsi visto che studio appunto _Scienze Informatiche_ all'Università. Ho fatto partire questo blog durante il corso che ho seguito con i ragazzi di [Tree](https://tree.it), per raccogliere tutte le informazioni che trovavo mentre mi ingegnavo durante i vari esercizi, in modo da metterli a disposizione non solo per me, ma anche per tutti i miei colleghi e, per estensione, anche a chiunque si trovi nella mia situazione.

I miei post saranno incentrati principalmente su tutte le problematiche che affronto di volta in volta, se mi sembreranno interessanti al punto da richiedere un post apposito.

Se volete mettervi in contatto con me, potete trovarmi in giro un po' ovunque con _@Juuzen_, oppure troverete link utili anche nella pagina "About".

Buona lettura!

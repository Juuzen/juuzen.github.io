---
title: Link utili per iniziare con JavaScript e Web Development
published: true
---

Se, anche voi, come me, vi state affacciando ora al mondo della programmazione e, in particolare, al JavaScript, potete trovare qui un po' di link utili da poter leggere e tenere sempre sotto mano:

---

### Mozilla Developer Network

- [https://developer.mozilla.org/it/docs/Web/JavaScript](https://developer.mozilla.org/it/docs/Web/JavaScript)

Fonte ufficiale per la documentazione JavaScript. Potete trovare non solo descrizioni dettagliate di tutti i principali componenti di JavaScript, ma anche esempi, guide e altri link utili. E ci sono sezioni anche per altri linguaggi e tecnologie, come HTML e CSS ad esempio.

### W3School

- [https://www.w3schools.com/js/default.asp](https://www.w3schools.com/js/default.asp)

Uno dei più grandi siti sul Web Development, anche se non del tutto aggiornato. Oltre ad avere una lista dettagliata di ogni singolo componente, vi sono esempi ed esercizi. E possiede tantissime informazioni non solo su JavaScript, ma anche HTML, CSS, PHP, Java, SQL... utile da tenere d'occhio.

### Javascript.info

- [https://javascript.info/](https://javascript.info/)

Addentrandoci un po' più nel dettaglio nel mondo JavaScript, questo è un ottimo sito che illustra in maniera approfondita tutti i vari aspetti di JavaScript, partendo da quelli basilari arrivando anche a concetti più complessi. Molto utile fare una lettura qui per avere ben chiaro come funziona questo linguaggio.

### idiomatic.js

- [https://github.com/rwaldron/idiomatic.js](https://github.com/rwaldron/idiomatic.js)

Una volta capito come funziona JavaScript, è fondamentale sapere come scriverlo in modo che sia comprensibile a tutti. Uno dei formati più utilizzati, chiari e concisi lo trovate qui: meglio abituarsi a scrivere codice in modo apprezzabile dalla maggior parte degli sviluppatori, che scriverlo male e poi dover perdere tempo ad imparare a riscriverlo.

### Can I use?

- [https://caniuse.com](https://caniuse.com)

Se state utilizzando tecnologie particolari e non sapete se sono supportate da determinati browser, qui potete trovare la lista di tutti i browser e della relativa versione di partenza per il supporto a quella tecnologia. Molto utile quando bisogna creare un sito ed assicurarsi che funzioni alla stessa maniera su tutti i browser, anche quelli più datati.

### CDNjs

- [https://cdnjs.com/](https://cdnjs.com/)

CDN per le librerie JS, utile quando volete includere determinate librerie/CSS/script tramite un semplice link, senza dover scaricarle ed includerle nel vostro progetto.

### NPM.js

- [https://www.npmjs.com/](https://www.npmjs.com/)

CDN per i package per l'ambiente Node.js, uno dei framework più utilizzati. Ci sono package per tantissimi aspetti e funzionalità, basta cercare ed includerli nel proprio progetto per iniziare subito ad usarli.
